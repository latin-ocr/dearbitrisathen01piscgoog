...39-

Haec minime congruunt Nunc vero novis adiumentis aucti et·
iam hanc difficultatem facile removebimus

Ab Arist. t.cap 53 ἓ 5 initium disputandi faciamus: Τὸν δὲ
τελευταῖον τῶν ἐπωνύμων λαβόντες oi τετταράκοντα διανέμουσιν
αὐτοῖς τὰς διαίτας καί ἕπικληροῦσιν, ἃς ἕκαστος διαιτήσει. Hoc sor·
titionis officium primum ad eas causae, quae ad sorum XL vi-
rorum deferendae erant, pertinuisse consentaneum est. Sedet
verba Aristotelis et exemplum polemarchi 1) et fortasse euthyno·
rum2) colligere permittunt, ceteros magistratus arbitros sortiendi
potestatem non habuisse sed XL viros adire debuisse, ut arbitrum,
qui rem acciperet, sorte crearent. Sed accuratius distinguendum est.

‘Polemarchum enim et euthynos res a foro suo remissas totas
XL viris tradere videmuS, ceteri magistratuS, etsi arbitris causas
instruendas et iudicandas mandaverant, tamen ἔφεσιν retinebant,
i. e. si provocatio tiebat, non ad pagorum iudices, qui arbitrum
sorte elegerant, sed ad suum quaeque magistratum res redibat.
Quod Harpocr. (s. v. διαιτηταί) rectius quam Aristoteles exprimere
uidetur, cum dicat: καὶ σημηνάμενοι παρεδίδοσαν ταῖς εἶσαγωγεῦσι
τῶν δικῶν, cum Aristoteles (cap. 52, 2f3) eius unius provoca·
tionis meminerit, quae ad XL viros deserenda erat3). Sed ei quo·
que magistratus, qui hoc modo rem arbitris mandatam foro suo
reservabant, arbitros non ipsos elegisse, sed quadraginta virorum
opera eguisse mihi quidem videntur. Qui cum soli catalogum
arbitrorum fortasse ab ipsis δοκιμασίᾳ renovatum et correctum
in manibus haberent, praeteriri non poterant, Sic viam ad arbitros
nisi per XL viros omnino non fuisse efficiturl). Inde supra con·
clusimus et praesides collegii arbitrorum, qui singulis consessibus
praeerant, a XL viris sorte destinatos esse.

Haec ratio inter arbitros et pagorum iudices intercedebat, im·
plicita illa quidem et annorum cursu paulatim mutata, dilucida
vero et facilis ad intellegendum, si prioris simplicitatis vestigia
persequaris (Cf, infra p, uisa),

1) Ar. Ἇδ. πολ. cap. 58, 2.

2) Aristot. cap. 48, 5. Auctor de altero genere εὐδυνῶν haec dicit: ὁ δὲ (sc.
εὔθυνος) λαβὼν τοῦτο (ie, πινάκιον τοῦ ἰδίαν εὔδυναν ἐμβαλλομένου) καὶ ἅνα-
γνούς, ἐὰν μὲν καταγνῷ παραδίδωσιν τὰ μὲν ἴδια τοῖς δικασταῖς τοῖς κατὰ δήμους,
οἳ τὴν φυλὴν ταύτην δικάζουσιν etc. Nil obstat, quominus et hunc libellum, ut
ceteros a XL viris acceptos et pluris quam X drachmis aestimatos arbitris tra-
ditum esse putemus.

³) SimiliterBusolt p. 271. His in rebus falsa apud Aristotelem imago exprimitur,
quae arbitros curn XL viris tam arte coniunctos exhibet, ut, quae ratio inter eos
et ceteros magistratus intercesserit, concludere nullo modo possemus, nisi alterum
auctorem haberemus Demosthenem. Aristoteles autem haec omnia non satis per·
spexisse videtur, quippe quine publicas quidem causas a privatis distinguere
operae pretium duxerit.

⁴) Ideo corrigenda sunt Lipsii verba in D. att. Ριοε.2 p. 48.

 

